<!DOCTYPE html>
<html>
<head>
    <title>Kjennetegn på måloppnåelse</title>
    <link rel="stylesheet" type="text/css" href="css/undervisning.css">
    <meta charset="utf-8">
</head>
<body>
	<h1> Kjennetegn på måloppnåelse i IT-faget </h1>
	<p> Vurderingen i informasjonsteknologi består, i tillegg til å vurdere i hvilken grad oppgaven er besvart, av å se på hvordan oppgaven er besvart. To koder kan begge løse problemet, men bli vurdert svært ulikt. Til eksamen er denne vurderingen tredelt: problemløsning, brukergrensesnitt, verktøy og begreper. Denne kategoriseringen gjelder også til heldagsprøven. Når vi nå jobber med oppgaver vil vi derfor bli bevisst på dette i tillegg til å løse oppgavene slik at de tilfredsstiller de funksjonelle kravene. </p>

	<h1> Måloppnåelse - problemløsning </h1>
	<table>
		<tr> <th> Lav måloppnåelse </th> <th> Middels måloppnåelse </th> <th> Høy måloppnåelse </th> </tr>
		<tr> <td> Eleven programmerer løsninger med enkle variabler, og bruker enkle valgsetninger og tar i bruk standardfunksjoner og/eller metoder. </td>
		<td> Eleven programmerer løsninger med enkle variabler, valg og løkker og lager og bruker egne funksjoner </td>
		<td> Eleven programmerer løsninger med indekserte variabler, lagrer og henter fram variabelverdier, bruker og velger løkker, egne funksjoner og setter sammen delprogram </td></tr>
		<tr> <td> Eleven planlegger en enkel applikasjon og lager dokumentasjon for en slik </td>
		<td> Eleven planlegger IT-løsninger med relevante teknikker og verktøy, lager relevant dokumentasjon og begrunner valg av programmeringsløsninger og valg av datatyper</td>
		<td> Eleven spesifiserer krav til IT-løsninger, gjør rede for hvordan disse utvikles, og lager relevant dokumentasjon og vurderer ulike programmeringsløsninger </td> </tr>
	</table>
	<p> Det vil si: En besvarelse som bruker funksjoner og løkker der det er hensiktsmessig samt arrays/objects til å løse oppgaven vil bli vurdert til høyere nivå enn en kode som løser problemet steg for steg, for eksempel med enkeltvariabler. Overdreven bruk av if-else i stedet for datakolleksjoner er et eksempel på dette. <br>
	Det andre punktet handler om hvorvidt du er bevisst på planlegging av større applikasjoner (f.eks. ved pseudokode, skisse, kravspesifikasjon) og kan dokumentere koden din (f.eks kommentarer). Dette blir det litt mer fokus på etter påske. </p>

	<h1> Måloppnåelse - brukergrensesnitt </h1>
	<table>
		<tr> <th> Lav måloppnåelse </th> <th> Middels måloppnåelse </th> <th> Høy måloppnåelse </th> </tr>
		<tr> <td> Eleven bruker og tilpasser digitale objekter av type tekst, tall, bilder, grafikk, animasjon, film og lyd </td>
		<td> Eleven lager, tilpasser og bruker digitale objekter av type tekst, tall, bilder, grafikk, animasjon, film og lyd og begrunner valg av filformater </td>
		<td> Eleven utvikler og bruker relevante digitale objekter av type tekst, tall, bilder, grafikk, animasjon, film og lyd og vurderer og bruker ulike relevante objekter og filformater.</td></tr>
		<tr> <td> Eleven lager enkle multimediale brukergrensesnitt uten bruk av programmert kode </td>
		<td> Eleven planlegger og utvikler hendelsesstyrte multimedieapplikasjoner</td>
		<td> Eleven bruker programmeringsspråk i utvikling av multimedieapplikasjoner</td></tr>
		<tr> <td> Eleven tar hensyn til spesifiserte krav til løsning </td>
		<td> Eleven spesifiserer og tar hensyn til krav til brukergrensesnitt for en multimedieapplikasjon</td>
		<td> Eleven vurderer multimedieapplikasjoner med hensyn til brukergrensesnitt og funksjonalitet </td> </tr>
	</table>
	<p> Det vil si: En besvarelse der man f.eks. setter inn et filmklipp uten videre funksjonalitet er en besvarelse på lavere nivå enn en besvarelse der filmklippet settes som et forgrunnsvindu som skjules ved en hendelse. Herunder går også animasjoner som skal løses ved programmering (ikke paint!) og presentasjon av data i diagrammer. Dere skal også vurdere hvem brukeren av applikasjonen er. </p>

	<h1> Måloppnåelse - verktøy og begreper </h1>
	<table>
		<tr> <th> Lav måloppnåelse </th> <th> Middels måloppnåelse </th> <th> Høy måloppnåelse </th> </tr>
		<tr> <td> Eleven leser og forstår dokumentasjon og kode </td>
		<td> Eleven bruker dokumentasjon og kode </td>
		<td> Eleven bruker relevant dokumentasjon og kode </td></tr>
		<tr><td></td>
		<td> Eleven gjør rede for hensikten med objektorientert programmering</td>
		<td> Eleven vurderer nytten av objektorientert programmering og begrepene klasse, objekt og arv</td></tr>
		<tr> <td> Eleven velger relevante utviklings- og planleggingsverktøy </td>
		<td> Eleven bruker relevante teknikker i utviklings- og planleggingsverktøy</td>
		<td> Eleven bruker relevante teknikker i utviklings- og planleggingsverktøy og kjenner verktøyenes muligheter.</td></tr>
	</table>
	<p> Overordnet handler denne delen om å skrive kort og begrenset kode og svare på det oppgaven spør om og ikke mer. Dersom oppgaven ber dere om å skrive kode som kan utvides, skal koden være skrevet slik at det ikke krever mye copy-paste for å gjøre utvidelsen: utvidelsen kan heller være å legge til et nytt object i arrayen, eller nye medlemmer i klassen når vi begynner med objektorientering. I tillegg handler dette temaet også om å dokumentere kode: altså kommentere det som ikke er opplagt. Dere skal ikke kommentere f.eks. "her lager jeg en løkke med teller fra 1 til 10", men deler av koden som ikke er like selvsagte. På denne måten viser du tankegangen din. Utvikling og planlegging blir spesielt viktig til muntlig eksamen, men det omhandler også ulike planleggingsverktøy som vi vil jobbe med mellom heldags og skriftlig eksamen. </p>

	<h1> Oppbygging av eksamen </h1>
	<p> De siste årene har eksamen bestått av tre oppgaver:<br>
	<b>Oppgave 1</b> er gjerne en animasjonsoppgave eller multimedieoppgave. Ofte kan denne løses ved hjelp av overraskende kort kode<br>
	<b>Oppgave 2</b> er gjerne en oppgave der man tar inn data i form av brukerinput eller data som lagres i datakolleksjoner og skal presentere denne på siden<br>
	<b>Oppgave 3</b> er gjerne en mer sammensatt oppgave med datakolleksjoner, brukerinput og der hva som presenterers på nettsiden er avhengig av input fra bruker. her står det også som regel at "applikasjonen skal kunne utvides"<br>
	På en femtimers eksamen/heldagsprøve bør man da ikke bruke mye mer enn 60 minutter på oppgave 1, 90 minutter på oppgave 2 og resten på oppgave 3. <br>
	Når oppgaven bruker begrepet <i>applikasjon</i>, menes ikke en mobilapplikasjon, men en helhetlig nettside der alt presenteres. I begrepet applikasjon ligger altså noe stilsetting. Men husk: god stilsetting av en dårlig løst oppgave blir avslørt! <br>
	Husk også: hvis du står helt fast: tenk funksjonalitet først (løs oppgaven), og deretter få koden mer elegant. </p>

	<h1> Diskuter i grupper: hvordan ville dere gått frem for å vise at dere ligger på middels og på høyt nivå i følgende oppgave? </h1>
	<p> Du skal lage en applikasjon der man kan bestille språk- og kulturreiser til enten St. Petersburg, Amsterdam, New York eller Roma. På eksamensdagen skal alle byene være representert, men du skal kun gjøre løsningen for New York ferdig. Flere byer bør enkelt kunne legges til senere. Det skal være mulig å velge</p>
	<ul>
	<li> destinasjon (by)</li>
	<li> reiseperiode (sommer- eller vinterhalvår)</li>
	<li> antall dobbeltrom</li>
	<li> antall enkeltrom</li>
	<li> hotell </li>
	<li> kulturpass for kulturelle aktiviteter (pris kr 700)</li>
	</ul>
	<p> I vedleggsfilen hoteller.rtf er det en oversikt over hotellene som avisen samarbeider med, og som brukerne skal kunne velge blant. Til eksamen behøver du bare å bruke fem av hotellene, men programkoden bør enkelt kunne utvides til å legge inn alle hotellene. Brukerne skal kunne se valg de har gjort underveis i bestillingen, og når som helst i bestillingsrutinen se prisen på de valgene de har gjort.<br><br>
	<b> Stikkord til diskusjon: </b> (husk at det ikke finnes én fasit!)<br>
	Hvis funksjonalitet er eneste kriterie: hvordan vil du gå frem?<br>
	Hvis du også ønsker å vise at du kan bruke valg, løkker og funksjoner, hvordan vil du gå frem?<br>
	Hvis du også ønsker å vise at du kjenner til ulike datakolleksjoner, hvordan vil du gå frem?<br>
	Vil du lage skjemaet direkte i HTML eller ved hjelp av script? <br>
	To av nøkkelordene i denne oppgaven er <i>programkoden bør enkelt kunne utvides til å legge inn alle hotellene</i> og <i>brukerne skal kunne se valg de har gjort underveis i bestillingen, og når som helst i bestillingsrutinen se prisen på de valgene de har gjort</i>. Hvordan kan du implementere dette? </p>

	<h1> Resten av timen + lekse til neste time: </h1>
	<p> Arbeide med en av de utdelte eksamensoppgaver. Neste time skal dere sammenligne hverandres koder med en som har løst samme oppgave etter vurderingskriteriene over. Registrer på itslearning hvilken oppgave du jobber med slik at jeg kan sette sammen par. </p>
</body>
</html>